# High Tech Dolls!
Δράση στο πλαίσιο συμμετοχής στον 5ο Πανελλήνιο Διαγωνισμό Ανοιχτών Τεχνολογιών

Όνομα Ομάδας: High Tech Dolls
Μαθήτριες (Δημοτικό): Δανάη - Κατερίνα - Λυδία
Εκπαιδευτικό Κέντρο: ROBOTONIO

## Προέλευση Ιδέας
Στον κόσμο της τεχνολογίας και του προγραμματισμού υπάρχουν πολλά στερεότυπα! Ενδεικτικά, τα περισσότερα παιχνίδια στο Scratch σχετίζονται με αθλήματα (ποδόσφαιρο, μπάσκετ κλπ), αγώνες αυτοκινήτων, μάχες και γενικά αντικείμενα που λίγο ενδιαφέρουν τα κορίτσια. Τα DIY εκπαιδευτικά projects (arduino, mixrobit κλπ), σε μεγάλο βαθμό σχετίζονται με αντικείμενα που πυροδοτούν περισσότερο το ενδιθαφέρον των αγοριών, όπως αυτοκίνητα, αγώνες SUMO κλπ. Αυτές οι σκέψεις οδήγησαν στην ιδέα, να αναπτυχθεί ένα εκπαιδευτικό πρόγραμμα στον χώρο της τεχνολογίας, που χωρίς εκπτώσεις σε σύγχρονα μέσα και μεθόδους, θα πυροδοτήσει το ενδιαφέρον κοριτσιών! Story telling, διακόσμηση, μουσική, σχεδιασμός και τεχνολογία θα συνδυαστούν τέλεια, αυτή τη φορά με τα μάτια και το μυαλό τριών μικρών κοριτσιών!

## Έξυπνο Κουκλόσπιτο
Τα κουκλόσπιτα σίγουρα αρέσουν στα περισσότερα κορίτσια και φυσικά και σε πολλά αγόρια. Η ιδέα είναι να χρησιμοποιηθεί ένα κλασικό κουκλόσπιτο με τέτοιον τρόπο, ώστε να εμπλακούν στον χώρο της τεχνολογίας και του προγραμματισμού και μαθητές/μαθήτριες που δεν συμπαθούν τις κλασικές προσεγγίσεις που περιγράφηκαν παραπάνω. Για τον σχεδιασμό και ανάπτυξη ενός έξυπνου κουκλόσπιτου, μερικές ιδέες είναι οι εξής:

| Δράση  | Στόχος | Εργαλείο/Τρόπος|
| :-----:|:-------:|
|Παραμετροποιήσιμος σχεδιασμός επίπλων και αντικειμένων με προγραμματιστικά μπλοκ| Προγραμματισμός |Tnkercad Codeblocks|
|Εκτύπωση επίπλων - αντικκειμένων για διακόσμηση και σύνθεση κουκλόσπιτου | Story telling, 3d printing |3D printer tools|
|Ανάπτυξη αυτοματισμών - μετατροπή σε έξυπνο σπίτι | Ηλεκτρονική, προγραμματισμός, ρομποτική |Microbit/Makecode|
|Ανάπτυξη μηχανισμών εκοικονόμησης ενέργειας | Ηλεκτρονική, προγραμματισμός, ρομποτική |Microbit/Makecode|

## Σχεδιασμός
Δεδομένου ότι η ομάδα αποτελείται από μαθήτριες Δημοτικού, θα πρέπει το project και τα εργαλεία που θα χρησιμοποιηθούν να προσπαρμοστούν αναλόγως. Για τον λόγο αυτό, θα χρησιμοπποιηθεί ως βάση ένα έτοιμο, "γυμνό" κουκλόσπιτο, όπως το παρακάτω:

<img src="https://ikea.azureedge.net/images/1860x1860/3/variantimages/50290785/0.jpg">

Για τον τριασδιάστατο σχεδιασμό των επίπλων και των αντικειμένων, όπως τραπέζια, κρεβάτια, WC, κορνίζες, σκάλες κλπ, θα χρησιμοποιηθεί η πλατφόρμα Codeblocks της Tnkercad, έτσι ώστε με την χρήση παραμέτρων, βασικών αρχών/εργαλείων προγραμματισμού (ακολουθιακή εκτέλεση εντολών, επαναλήψεις κλπ), αλλά και με την αξιοποίηση των 3D printers,  οι μαθητές να καταφέρουν το άλμα τους από την φαντασία τους, στον πραγματικό κόσμο, έστω και σε μικρότερη κλίμακα :)

<img src="https://ibles-content.tinkercad.com/static/tinkercad/marketing/codeblocks/tutorial-codeblocks-table.png?width=450&auto=webp&">

Για την ανάπτυξη των αυτοματισμών θα χρησιμοποιηθούν απλά ηλεκτρονικά εξαρτήματα που μπορούν εύκολα να ελεγχθούν από την πλατφόρμα Microbit, με το οπτικό προγραμματιστικό περιβάλλον Makecode. Λεντάκια, κινητήρες (servo), απλοί αισθητήρες απόστασης/αφής και φυσικά οι αισθητήρες που υπάρχουν ήδη στην πλακέτα, μπορούν να προσφέρουν άπειρες επιλογές για την μετατροπή του απλού κουκλόσπιτου σε ένα έξυπνο κουκλόσπιτο που χρησιμοποιεί λύσεις από τον χώρο της τεχνολογίας, για να εκοικονομεί ενέργεια και φυσικά να κάνει τη ζωή των ενοίκων πιο εύκολη και διασκεδαστική.  

<img src="https://cdn.sparkfun.com/assets/learn_tutorials/6/3/9/smiley.screenshot.v1.png">

Το τελικό αποτέλεσμα ευελπιστούμε να είναι ένα όμορφο και έξυπνο κουκλόσπιτο, περιστοιχισμένο από τρία υπέροχα κορίτσια, που θα έχουν αποδείξει ότι η τεχνολογία και ο προγραμματισμός είναι ΚΑΙ γυναικεία υπόθεση!

## Υλικά
Ενδεικτική λίστα υλικών:
- Κουκλόσπιτο
- Filament
- Μακετόχαρτο
- Υλικά χειροτεχνίας
- micro:bit
- Επεκτάτης micro:bit
- Standard Servo Motors X 2
- Continuous Servo Motor 
- LEDs (X 6)
- Buzzer
- Αναλώσιμα ηλεκτρονικών (καλώδια, αντιστάσεις κλπ)
- Switch Buttons (X 3)
- Photodiode 
- HCSR-04 (distance sensor)






 
